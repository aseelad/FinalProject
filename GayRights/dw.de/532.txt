Da bi se zemlje zapadnog Balkana mogle približiti Uniji neophodno je da, između ostalog, uskladiti praksu na području poštivanja ljudskih prava s onom na europskoj razini. U Europskoj komisiji kažu da je prošlogodišnjom (treću godinu za redom) zabranom održavanja „Parade ponosa“, Srbija „propustila dokazati poštivanje osnovnih prava“. „Upravo ovakav brutalni napad koji se nedavno dogodio u Beogradu ukazuje na važnost da se 'Pride‘ održi i da vlasti osiguraju sigurnost sudionika, a ne da se to iskoristi kao izgovor za još jedno otkazivanje iz sigurnosnih razloga“, zaključuje Lydia Gall iz „Human Rights Watcha“. Kraj diskriminacije i napada na pripadnike različitih manjinskih zajednica, bilo da su one zasnovane na vjerskoj, rasnoj, nacionalnoj ili rodnoj pripadnost, trebalo bi označiti i početak pune integracije u odabrani europski sustav vrijednosti, onaj koji se ne održava samo kroz slovo zakona na papiru nego, i na prvom mjestu, kroz svijest i svakodnevni život građana Beograda, Sarajeva ili Podgorice. „Parade Ponosa“ u zemljama članica EU odavno su mjesto dobre zabave kako za pripadnike LGBT populacije, tako i za ostatak posjetilaca, pri čemu se ničija usmjerenost ne dovodi u pitanje niti se gura u prvi plan. Pitanje je samo kako ovdje pomiriti Balkan i europsku praksu i koliko vremena i žrtava će za to biti potrebno.